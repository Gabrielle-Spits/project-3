<div class="row">
    <div class="col-6">
    <h2>Heb jij ADHD?</h2>
    <p>Zorg voor een opgeruimde kamer en bureau. Dit geeft minder prikkels.</p>
    <p>Zorg voor structuur en regelmaat. Denk aan een vaste dagindeling, of op vaste tijdstippen eten.</p>
    <p>Voorkom afleiding. Zet de pop-ups van binnenkomende mails uit. Lees en beantwoord de mails op een vast moment op de dag.</p>
    <p>Werken met deadlines zijn een goede motivator en stimulans voor je. Ook dit helpt om je te concentreren. Dus ook grote werkzaamheden zijn geschikt voor je, als je die tenminste opdeelt in deelwerkzaamheden met ieder een eigen deadline.</p>
    <p>Onderbreek je werk door bv koffie te halen. Vraag aan je docent of je even een rondje mag lopen. Zo kun je je energie kwijt.</p>
    <p>Het kan helpen om 's avonds, voor het slapen gaan, de belangrijkste zaken die op dat moment door je hoofd heen schieten op te schrijven. Dat geeft rust en doordoor ook een betere nachtrust.</p>    
    <p>Plan activiteiten en werkzaamheden. Splits deze in kleine delen. Dat geeft overzicht en daarmee rust.</p>
    <p>Ga regelmatig sporten. Geef jezelf de gelegenheid om je energie kwijt te raken en zicht uit te leven.</p>
    <p>Maak een planning, eventueel met je leidinggevende, docenten, ouders of naaste collega’s.</p>
    <p>Blijf met elkaar praten, verval niet in verwijten. Een gouden regel die voor elke relatie/vriendschap geldt. Erger je je aan iets, zeg dat dan en zoek ook naar een oplossing. ‘Ik vind het niet leuk dat je telkens te laat komt. Ik zat op je te wachten met eten. Is het anders een idee dat je een melding/alarmering maakt in je telefoon als reminder?'</p>
    </div>

    <div class="col-6">
    <h2>Ken je iemand met ADHD?</h2>
    <p>ADHD is geen excuus. Net als iedereen is ook iemand met ADHD verantwoordelijk voor zijn eigen daden en gedrag. Als iemand met ADHD afspraken niet nakomt, of als hij/zij dingen doet of zegt die je niet leuk vindt, zeg dit dat ook.</p>
    <p>Bij mensen met ADHD is het vaak zwart/wit. Geen tint grijs ertussen. Wat de ander zegt is hoogstwaarschijnlijk niet zo bedoeld. Met die relativering in het achterhoofd is een (boze) opmerking al meteen een stuk minder erg. Wat helpt is dat je laat blijken dat je de ander gehoord hebt. ‘Ik begrijp dat je boos bent …’ of vat het samen ‘Als ik je goed begrijp vind jij dat …’. Aan de andere kant moet de een ook opletten wat hij/zij zegt en hoe iets gezegd wordt. De ander met ADHD kan dit heel anders opvatten.</p>
    <p>Je kunt de ander wel behulpzaam zijn. Mocht de ander vaak afspraken vergeten, probeer een manier te vinden om de ander eraan te herinneren. De afspraak en een herinnering in de telefoon zetten, een app sturen zijn suggesties die je kunt proberen. Informeer een eventuele partner. Heeft je vriend(in) thuis een planbord, zorg er dan voor dat de ander de afspraak erop schrijft.</p>
    <p>Gestructureerdheid is waarschijnlijk geen kwaliteit van de ander met ADHD. Om last minute onaangename verrassingen te voorkomen kun je in sommige gevallen zelf zaken regelen en bewaren. Samen een weekje weg in het buitenland? Jij bewaart de reservering en ticket, controleert samen of het paspoort nog geldig is. Het liefst bewaar je ook het paspoort van de ander. Het zou jammer zijn als je de vlucht mist omdat de ander het paspoort of ticket vergeten is.</p>
    <p>Denk niet voor de ander. Je bent geen gedachtelezer. Stel actief vragen en luister. Probeer de ander niet te onderbreken. Houd oogcontact. Dit helpt dat de ander niet afdwaalt.</p>
    <p>Wees concreet. Vertel iets in korte zinnen, op duidelijke toon en kijk de ander in de ogen. Zo heb je contact.</p>
    <p>Maak heldere afspraken. Herhaal wat er is afgesproken en vraag na of de ander het begrepen heeft of dat er nog vragen zijn.</p>
    </div>
</div>